# -*- mode: mandoku-view; -*-
#+DATE: 2015-08-28 23:43:00.672916
#+TITLE: 西山群仙會真記
#+PROPERTY: DZID  DZ0246
#+PROPERTY: SOURCE  正統道藏，三家本，1988，4—422 五卷 洞真部方法類
#+PROPERTY: BASEEDITION HFL
#+PROPERTY: WITNESS HFL
#+PROPERTY: LASTPB <pb:KR5a0247_SJB_003-040430b>
#+PROPERTY: JUAN 3
#+PROPERTY: ID KR5a0247
<pb:KR5a0247_HFL_003-001a>¶
西山群仙會眞記卷之三夜三¶
　　(清虚洞天華陽眞人施肩吾希聖撰)¶
　　(三仙門弟子天下都閑客李竦全美編)¶
　　　補內¶
九天祕籙曰三清之下有三太三太之内有¶
二儀二儀既判而列五帝五帝既立而同一¶
區此天地之内上下有陰陽升降東西有日¶
月往來周而復始運而不已代謝循環終無¶
走失惟人也以精爲母以炁爲主五臟中各¶
有精精中生炁五臟中各有炁炁中生神欲¶
<pb:KR5a0247_HFL_003-001b>¶
壽無窮長生住世鍊精爲丹養炁爲神眞仙¶
上聖修眞補内不補外也内眞外應無施不¶
可有作必成自凡而入聖也¶
西山記曰男子先生右腎以外精而内血陰¶
爲裏也女子先生左腎以外血而内精陽爲¶
裏也腎生脾脾生肝肝生肺肺生心心生小¶
腸小腸生大腸大腸生膽膽生膀胱膀胱生¶
三元三元生三焦三焦生八脉八脉生十二¶
經十二經生十二絡十二絡生一百八十係¶
絡一百八十係絡生一百八十纏絡一百八¶
<pb:KR5a0247_HFL_003-002a>¶
十纏絡生三萬六千孫絡三萬六千孫絡生¶
三百六十五骨三百六十五骨生八萬四千¶
毛竅胎完炁足靈光入體與母分離而爲人¶
也以内外言之經絡之内而爲内肌膚之外¶
而爲外養命養其五臟五臟爲根根固葉自¶
茂矣養形養其五炁五炁爲源源深流自長¶
矣眞炁大運隨天元炁小運隨日春肝旺脾¶
弱則養脾食甘物五穀中粳米五果中棗肉¶
五畜中牛肉五菜中葵菜清心無憂憂則傷¶
肝隱坐避風以肝惡風也若日用之間卯時¶
<pb:KR5a0247_HFL_003-002b>¶
以待小運日生元炁傳送在肝閑居㝠目以¶
養肝旬日見功目可視秋毫若修鍊下功不¶
必如此夏心旺肺弱則養肺食辛物五穀中¶
黄黍五果中桃子五畜中鷄肉五菜中葱菜¶
清心少喜喜多傷心靜坐避熱以心惡熱若¶
日用之間午時以待小運日生元炁傳送在¶
心絶念安居以養心旬日見功可炁通百脉¶
修鍊下功亦不必如此秋肺旺肝弱則養肝¶
食酸物五穀中豆五果中李子五畜中犬肉¶
五菜中藿菜靜居避寒寒則傷肺不要多悲¶
<pb:KR5a0247_HFL_003-003a>¶
悲則損肺若日用之間酉時以待小運日生¶
元炁傳送在肺升身靜坐以養肺旬日見功¶
肌膚光澤若修鍊下功不必如此冬腎旺心¶
弱則養心食苦物五穀中小麥五果中橘子¶
五畜中羊肉五菜中薤菜清心無恐恐則傷¶
心若日用之間子時以待小運日生元炁傳¶
送在腎歛身正坐以養腎旬日見功丹田自¶
暖炁力剛健若修鍊下功不必如此當四季¶
脾旺養腎食醎物五穀中粟米五果中山藥¶
五畜中猪肉五菜中韭菜安心無畏畏則傷¶
<pb:KR5a0247_HFL_003-003b>¶
脾靜生避濕濕則損脾也若日用之間戌辰¶
丑未以待小運日生元炁風急震雷透過膀¶
胱變爲精華眞炁走失而火上起肺開心冲¶
肝服膽横萬神以眞火燒之棄體外遊骨解¶
筋伸與死無異一泄一炁弱百泄一神去千¶
泄一臟損已至枯竭四大無主乃曰死矣故¶
眞仙上聖有還精之道若志在玄元腎炁交¶
心炁積炁生液如懸珠垂露顆顆還于丹田¶
火候無差自然凝結形若彈丸色同朱橘炁¶
中生炁鍊炁成神身外有身超凡入聖若以¶
<pb:KR5a0247_HFL_003-004a>¶
未悟清虚甘作兒孫之牛馬淫邪之心未息¶
亦不可深究房中之術俱以借其陰貎賺心¶
炁下入黄庭而腎炁不能上升乃以龍盤虎¶
遶欲泄之前棄其情愛一則孤坐歛身雙手¶
抱臍使炁結爲胎一則升身偃脊歛身少時¶
使肘後飛入泥丸以填血腦而百骨充盈有¶
返老還童之驗矣嗟少學無知欲探婦女之¶
津炁以爲陰丹又鍊無情之金石取天地之¶
秀炁而爲外丹餌之填精補海幸而藥盛而¶
時暫無損若以元陽耗散而丹臺空虚餌之¶
<pb:KR5a0247_HFL_003-004b>¶
在腹當有不救之疾取之於人當有速亡之¶
患返以神仙之法爲誑靜言思之誰其過歟¶
　　　補炁¶
玉華靈書曰九天之上無陰九地之下無陽¶
地中生陽一百八十日陽昇到天其陽不過¶
乎天者陽自陰中來生元炁傳送餘炁在脾¶
靜室閉炁多入少出旬日見功肢體光澤經¶
絡快暢若修鍊下功不必如此是五臟各有¶
時一臟旺而一臟弱一炁盛而一炁衰損有¶
餘補不足五臟既和百骸自理百骸自理萬¶
<pb:KR5a0247_HFL_003-005a>¶
病不生萬病不生千歲可期¶
　　　補精¶
太上玄鏡曰純陽上昇者謂之炁純陰下降¶
者謂之液炁液相交注於骨絡之間者謂之¶
髓炁液相交出於膀胱之外者謂之精内則¶
心腎肝肺脾五臟也大腸小腸膀胱三焦膽¶
胃六腑也外則毛膚皮髮眼耳鼻舌手足榮¶
衛經絡穴四體也精者心炁在肝肝自生精¶
肝精不固目眩無光心炁在肺肺自生精肺¶
精不實肌肉清弱心炁在腎腎自生精腎精¶
<pb:KR5a0247_HFL_003-005b>¶
不滿神炁减少心炁在脾脾自生精脾精不¶
堅髮齒自弱五臟之中腎爲精海心爲炁館¶
眞精在腎餘精自還下田眞炁在心餘炁自¶
朝中元思慮愁惱其耗炁也如漏鼎中之炁¶
淫邪禍亂其走精也如析釜下之薪補下精¶
之道非但絶色而房中最急愼之¶
西山記曰天地萬物之盜萬物人之盜蓋陽¶
昇陰降物受天地純粹之炁陰精陽華人食¶
萬物充實之資一飲一食納之于胃與眞炁¶
相合傳流腎府虚炁充盈對境生心心火下¶
<pb:KR5a0247_HFL_003-006a>¶
逼腎炁不能上昇左旋右盤如陽負陰胎陽¶
戀陽住陰爲陽逼復自天來故天中陰降一¶
百八十日到地其陰過乎地者陰自陽中來¶
陰抱陽質陰戀陰住陽爲陰逼復自地起周¶
而復還並無走失尚有震動傾側之愆又况¶
人腎爲水也水中生炁如煙似線觸之則斷¶
撓之則散眼耳鼻舌身意六慾傷於外喜怒¶
哀樂好惡思七情傷於中上則重樓走失下¶
則金龜抛泄如漏網包風能無損乎不知補¶
炁之道如火消膏積日復入輪迴¶
<pb:KR5a0247_HFL_003-006b>¶
西山記曰炁本無形必賴有形之軀形全炁¶
在自可修補不擇老幼所貴至誠始終如一¶
天皇聖胎祕用神訣補炁之上法達麽胎息¶
至理補炁之中法其後因胎住息因息就胎¶
扁鵲靈樞葛洪注胎息補炁之下法此外皆¶
非法也¶
　　　補益¶
洞神眞經曰養生之道以不損爲延命之術¶
以有補爲先居安慮危而防未萌不以小惡¶
爲無傷而不去不以小善爲無益而不爲起¶
<pb:KR5a0247_HFL_003-007a>¶
卧有四時早晩行止有至和之常制調和筋¶
脉有偃仰之方養正除邪有吐納之術流行¶
榮衛有補瀉之法節宣勞逸有與奪之要忍¶
怒以全陰炁抑喜以養陽炁以清虚去其狂¶
慮以安閑養其眞性雖少年致損炁弱體枯¶
年老得悟防患補益以炁補炁炁自有餘以¶
神補神神無不足炁盛而形乃延長神住而¶
命自悠乆¶
西山記曰知至道者天不殺服元炁者地不¶
滅夫至道不遠只在己身用心精微命自延¶
<pb:KR5a0247_HFL_003-007b>¶
乆六玄㫖曰欲得長生當修所生所生之本¶
始乎精炁精炁結而爲形形爲受命之本炁¶
是有形之根故午前鍊乾午後鍊坤炁自腎¶
中生自子時爲始午時爲終其炁升而旺也¶
所以鍊乾者靜坐幽室閉目㝠心升身勿動¶
使炁滿四大薰蒸其體榮衛通和積日炁秀¶
神清及夫腎炁到心積炁生液液自心中生¶
自午時爲始子時爲終其液降而盛也所以¶
鍊坤者閉目㝠心歛身正坐以兩手抱腹降¶
心火于丹田烹蒸炁海積日炁旺神清此補¶
<pb:KR5a0247_HFL_003-008a>¶
益于炁也冬避寒夏避暑寒避風暑避熱動¶
勿勞其肢體閑勿怠其肌膚五日一浴十日¶
一沐炁旺時勿動血旺時不息此補益于炁¶
也永絶嗜慾見境不動心者上也借假修眞¶
因死求生形雖交而炁不交體雖濁而形不¶
濁不得已而親婦人勿使走失時暫棄其倩¶
愛抽身于後賺心炁以補下元可以安性命¶
者次也三十歲陰陽兩停而五穀秀炁無所¶
制作未免倩欲當五日一度四十歲者十日¶
一度五十歲者二十日一度六十歲一月一¶
<pb:KR5a0247_HFL_003-008b>¶
度六十四歲卦盡之年更不言度也若高¶
上玄元欲求長生不死者可不議此也此補¶
益于精也補益形者不若補益精補益精者¶
不若補益炁補益炁者不若補益神補益于¶
神則形炁永安古今達士談益神之道不爲¶
少矣往往不見功者非特出至誠也神爲主¶
故耳昔劉綱眞人於甲子庚申生日本命祭¶
享形神尚得神聚長生不死趙眞人於靜房¶
空室調神出殻如壯士展臂可千萬里陰鬼¶
不敢相干亦得留形住世况夫補已散之靈¶
<pb:KR5a0247_HFL_003-009a>¶
炁益見在之魂神禍福預知神之靈也死生¶
永除神之眞也補神之道有清身養命絶念¶
忘思動靜不失時修鍊應其法丹就而炁自¶
眞炁眞而神自益矣¶
　　　補捐¶
十洲雜記曰純陰無陽鬼也純陽無陰仙也¶
陰陽相雜人也鬼則陰靈之炁凝而爲形仙¶
則陽和之炁不散鍊而爲質人以陽盡而爲¶
鬼鬼者人之歸也人以陰盡而爲仙仙者人¶
之遷也當其少年陽多陰少之時不肯修鍊¶
<pb:KR5a0247_HFL_003-009b>¶
及夫老弱氣散神衰之後安得無損高人上¶
士憂勤未補之前戒愼補已損之後未損者¶
保養不至于損已損者補益不至于虧非大¶
道高士不可議此¶
西山記曰人受炁賦形三百日胎完與母分¶
體一千日乳抱四千日盜物取天地之計五¶
十日炁足故女子十四歲天癸降而眞陰散¶
男子十六歲眞精滿而陽炁泄男子之炁八¶
百一十丈女子之血三石六斗九九八十一¶
純陽之數炁之本數也六六三十六純陰之¶
<pb:KR5a0247_HFL_003-010a>¶
數血之本數也過此以往走失耗散炁以九¶
九而損血以六六而竭自然虧損又况敗壞¶
而不知修養乎如王侯之府美女兼千卿士¶
之家侍妾數百晝以醇酒淋其骨髓夜以房¶
室輸其血炁耳耽目恣偃卧不休上奔走不¶
安居而又滋味錦繡大醉入房不知御神保¶
炁居無節而精神有限未及半百已憔悴枯¶
朽也故眞仙上聖凡所修養有益惟求無損¶
一日之忌暮無大醉一歲之忌暮無遠行終¶
身之忌暮無燃燭行房此補損之大略也五¶
<pb:KR5a0247_HFL_003-010b>¶
味人不可無也戒之偏多酸損脾甘損腎鹹¶
損心苦損肺辛損肝大藥未就尚有飢渴一¶
日三次要食古人所以淡而食之又不葷腥¶
恐污口腹也五臟積滯用六宇炁治之即黄¶
庭圖之法也張澄道以此留形住世王悟眞¶
以此治病延年孫思邈以此修身治人六宇¶
之妙春不呼夏不咽冬不呵秋不吁四時常¶
有唏三焦無不足八節不得吹腎府難得盛¶
凡有餘則引其子不足則殺其鬼此妙古今¶
無知者西山上聖得其味也不須禁忌百端¶
<pb:KR5a0247_HFL_003-011a>¶
但朝不虚而暮不實上也素無味淡無葷次¶
也何慮四體之不充悦乎及夫六字炁有餘¶
引子不足殺鬼者肝本吁也餘則用吁吁亦¶
不能引肝炁若引其子則用呵字瀉心之炁¶
心炁既行肝炁自傳也若肝炁不足則殺其¶
鬼肺也肺金尅木爲妻而金爲夫夫乃鬼也¶
如肝炁弱必是肺之有餘必殺其鬼用呬字¶
瀉之聰明之士審達五行生尅調和其炁無¶
過不及而陰陽自正依時對節下手行功默¶
契天機混合玄理安有長生之不得神仙之¶
<pb:KR5a0247_HFL_003-011b>¶
不成耶¶
西山群仙會眞記卷之三¶
¶
¶
¶
¶
¶
¶
¶
¶
